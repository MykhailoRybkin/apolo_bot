Обов’язковий карантин не повинні проходити особи, котрі перетинають зовнішній кордон з метою виконання праці у сільськогосподарському господарстві, що розташоване з обох боків кордону, військові, поліціянти, прикордонники, митники, пожежники, учні і студенти.

Від обов'язкового карантину також звільнені особи у межах виконання професійних обов’язків, зокрема: екіпажі літаків, рибалки та моряки, водії дорожнього транспорту або члени екіпажу потягів.

Нагадаємо, що у Польщі офіційно опублікували зміни до постанови про скасування обмеження руху на внутрішньому кордоні з країнами ЄС і винятки з карантину після перетину зовнішнього кордону. Відповідно до нових правил, скасовують обмеження під час руху на внутрішньому кордоні – з країнами Європейського Союзу; названо також ряд винятків у справі звільнення від проходження обов’язкового 14-денного карантину для осіб, котрі приїжджають до Польщі з України, Білорусі та Росії.
